<?xml version="1.0" encoding="utf-8" ?><!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Práce na dálku</title>
    <link href="../css/prace_na_dalku.css" rel="stylesheet" type="text/css"/>
  </head>
  <body>
    <div class="PagePicture vertical_center"><img class="picture" src="../img/014_Frie_9780804137508_art_r1_fmt.png" alt=""  />
    </div>
    <h2>Když je nevidím, jak můžu vědět, jestli pracují?
    </h2>
    <p class="first_para">Většina obav ohledně práce na dálku vyplývá z nedůvěry. Manažer si říká: <em>„Budou lidé pracovat pořádně, když na ně nebudu pořád dohlížet? Když jim nebudu stát za zády, nebudou se flákat a hrát videohry nebo celé dny surfovat po internetu?“</em>
    </p>
    <p>Prozradíme vám tajemství. Jestli chtějí hrát hry nebo celé dny surfovat, úplně v klidu to můžou dělat u svých stolů v kanceláři. A mnoho studií prokázalo, že přesně to hodně lidí dělá. Například 4800 zaměstnanců v ústředí oděvního řetězce J. C. Penney vyčerpá 30 % kapacity internetového připojení firmy sledováním videí na YouTube<a class="starnoteref" href="footnotes.xhtml#starnote_0_5" id="starnote_0_5_back">6</a>. Takže příchod do kanceláře znamená jen to, že si člověk musí natáhnout kalhoty. Není to žádná záruka produktivity.</p>
    <p>Lidé mají úžasnou schopnost vyrovnat se s nízkým očekáváním. Když budete své lodi velet s přesvědčením, že jsou všichni flákači, zaměstnanci vynaloží veškerý svůj důvtip, aby vám to potvrdili. Když se na své podřízené díváte jako na zodpovědné dospělé, kteří se chtějí překonávat, i když jim nedýcháte na záda, budou vám dělat radost.</p>
    <p>Jak vysvětluje Chris Hoffman z firmy IT Collective: „Máme-li problémy s důvěrou, zřejmě jsme se při výběru zaměstnanců rozhodli špatně. Pokud nějaký člen týmu neodvádí dobré výsledky nebo si nedokáže rozumně rozvrhnout úkoly, nebudeme s takovým člověkem dál pracovat. Je to úplně jednoduché. Členové našich týmů jsou zdatní profesionálové, kteří dovedou mít svůj časový rozvrh pod kontrolou, a významně přispívají k chodu organizace. Nemáme sebemenší chuť je celé dny hlídat.“</p>
    <p>Přesně tak to je. Pokud nemůžete svým zaměstnancům dovolit pracovat z domova, protože máte strach, že se bez vašeho dohledu budou flákat, jste chůva, a ne manažer. Práce na dálku je s velkou pravděpodobností zdaleka jen ten nejmenší z vašich problémů.</p>
    <p>Bohužel ne každý to bere tak rozumně. Chudáci zaměstnanci společnosti Accurate Biometrics musí i na dálku vydržet neustálý vzdálený dohled svého šéfa, který pomocí softwaru InterGuard<a class="starnoteref" href="footnotes.xhtml#starnote_0_6" id="starnote_0_6_back">7</a> monitoruje obrazovky jejich počítačů. Je to evidentně rostoucí trend. Jen InterGuard má údajně 10 tisíc klientů a výzkumná agentura Gartner odhaduje, že 60 % zaměstnanců bude do roku 2015 tak či onak pod dohledem Velkého bratra.</p>
    <p>Neměli byste zaměstnávat lidi, kterým nevěříte, nebo pracovat pro šéfy, kteří vám nevěří. Pokud vám nevěří, že byste dokázali pracovat na dálku, proč vám tedy věří, že budete vůbec něco dělat? Pokud o vás mají tak nízké mínění, proč vám dovolují jednat se zákazníky, psát reklamní texty, navrhovat produkty, vyhodnocovat pojistné události nebo vyplňovat daňová přiznání?</p>
    <p>Jak poznamenal Sir Richard Branson ve své ódě na práci na dálku: „Abyste mohli úspěšně pracovat s ostatními lidmi, musíte si vzájemně věřit. To do velké míry znamená věřit ostatním, že svou práci udělají kdekoli a bez dozoru.“<a class="starnoteref" href="footnotes.xhtml#starnote_0_7" id="starnote_0_7_back">8</a></p>
    <p>Buď se naučte důvěřovat lidem, se kterými pracujete, nebo si najděte <em>jiné</em> lidi, se kterými chcete pracovat.</p>
  </body>
</html>
